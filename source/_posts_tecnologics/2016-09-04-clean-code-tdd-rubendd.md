---
title: Clean code - rubenDD 1
date: 2016-09-04 21:30
categories:
    - programació
tags:
    - clean code
    - TDD
    - php
    - rubenDD
---

Després de molt temps sense escriure al blog, torno a motivar-me per a fer-ho. Aquest cop intentaré fer una sèrie 
d'entrades relacionades amb el mateix, allò que està tant de moda i que al final ben pocs ho acaben fent: programar bé.
 
Com es diu a tot arreu, programar pot fer-ho qualsevol, i qualsevol persona amb un mínim interés pot acabar fent programes
que, aparentment, funcionin. Al final, fer un programa no és més que posar de forma seqüencial els passos a seguir per a 
resoldre un problema. El que s'hauria de pensar no és tant en com solucionar el problema, sinó amb el que passarà quan més 
endavant s'hagi de canviar el programa, o posar-se a la pell del pobre becari que et sustituirà... i s'haurà de menjar la merda de codi que tu has fet. 
Ja sé que tots som egoistes, i que el que li passi al pròxim és cosa d'ell i que ja es buscarà la vida. Però sempre s'ha de pensar en la possibilitat que el pròxim que li pot tocar aquesta
merda de programa ets tu i després et cagaràs en la forma en la que vas solucionar aquell problema.

De saber a programar, a saber programar bé, hi ha una diferència abismal. 

Sempre m'ha motivat el fet de fer bon codi, i reconec que la única forma de marxar a casa tranquil després d'una llarga
jornada laboral és fent bon codi i codi testejable. Tot i així mai m'hi he posat seriosament en aquest camp i, per tant, 
reconec que faig codi basura, la majoria de vegades. I sense voler culpar a ningú, moltes vegades faig codi lleig perquè
 tinc pressió per acabar la tasca. No hauria de ser així, però això provoca que les coses es facin de la primera manera
 que se t'ocurreix i que només serveixen per a passar el tràngul però que després del temps aquells codis són impossibles de mantenir.
 
Reconec que no m'agrada la forma com programo i intentaré que a partir d'ara les coses canvïin, ja n'estic cansat.
Normalment aquestes entrades les escriuen els millors programadors, aquells que són molt bons amb la seva feina, 
aquells que escriuen llibres de programació i generalment són gent que els hi costa ben poc assimilar conceptes nous.
Els típics que són molt bons programant però que en el aspecte social són més aviat reacis a ajudar al que tenen al costat
(crec que hauré de fer una entrada més endavant sobre els tipus de programadors). Si estàs llegint això, 
ja sabràs que no és el meu cas i que el meu perfil de programador és ben diferent, acabo solucionant tots els problemes
que se'm plantegen però sense ser una eminència.

També s'ha de dir que tinc una memòria de peix. Aquest problema, si ets programador és facilment solucionable: documenta-ho tot i si el dia de demà necessites alguna cosa, recupera la documentació
i te'n recordaràs de tot. Ara bé, no estic parlant de documents en format word on s'expliqui la biblia en vers, la millor
forma de documentar el codi i les aplicacions que fas és fent testos, i per tant la millor documentació és el propi codi.
Codi Testejable i bateries de testos. Les bateries de testos t'ajuden de dues maneres. Per un costat, asseguren que l'aplicació 
realitza totes les coses per les que ha estat dissenyada, i que cap canvi afecta a cap altre funcionalitat. 
Per altra banda, serveixen per documentar-ho tot i per tant, poden servir també com a contracte amb el client final. De moment, no estic parlant de cap tècnica específica: ni TDD, ni BDD ni rubenDD, crec que al final
cadascú ha de buscar la forma de programar que millor s'adigui a la seva personalitat, però fent-ho d'una forma o d'una altra, 
tots els programadors haurien de fer testos i fer codi testejable.

I és per això, que m'he disposat a llegir uns quants llibres per intentar aprendre totes aquestes tècniques. Em proposo a 
llegir els llibres que considero més importants i a començar a fer entrades explicant el resum del capítol, el que he après,
i si hi ha coses que no he entès també les posaré, a vere si existeix alguna personeta de les que he parlat anteriorment que s'anima 
a ajudar-me...

El primer llibre que he començat és: <a target='_blank' href='https://leanpub.com/cleanphp'>The clean arquitechture in PHP del Kristopher Wilson</a>,
espero que en poc temps tingueu un resum dels primers capítols.

 
